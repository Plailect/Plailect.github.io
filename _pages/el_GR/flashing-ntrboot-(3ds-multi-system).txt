---
title: "Φόρτωση του ntrboot (πολλαπλά συστήματα 3DS)"
---

{% include toc title="Πίνακας περιεχομένων" %}

### Απαραίτητη ανάγνωση

Πριν συνεχίσετε, βεβαιωθείτε ότι έχετε διαβάσει όλες τις πληροφορίες σχετικά με το [ntrboot](ntrboot).

Αυτή η μέθοδος απαιτεί την προσωρινή πρόσβαση σε μια δεύτερη κονσόλα της οικογένειας 3DS που να εκτελεί ήδη το boot9strap. Η flashcart σας δεν είναι απαραίτητο να υποστηρίζει την έκδοση κανενός εκ των 3DS που διαθέτετε.

Σημειώστε ότι σε ορισμένες, σπάνιες περιπτώσεις, η διαδικασία φόρτωσης ενδέχεται να καταστήσει μια πλαστή flashcart οριστικά **μη λειτουργική**. Αυτό είναι σχεδόν απίθανο, αλλά παρ' όλα αυτά, υποστηρίζονται μόνο αυθεντικές flashcart. Για να μειωθεί η πιθανότητα αγοράς μιας πλαστής flashcart, προτείνουμε να χρησιμοποιήσετε έναν αξιόπιστο ιστότοπο για τις αγορές σας (όπως το [NDS Card](https://www.nds-card.com/)).
{: .notice--danger}

### Τι χρειάζεστε

* Τη flashcart σας, που πρέπει να είναι συμβατή με το ntrboot
* Δύο κονσόλες της οικογένειας 3DS
    * **Το 3DS προέλευσης**: την κονσόλα της οικογένειας 3DS που εκτελεί ήδη το boot9strap
    * **Το 3DS προορισμού**: την κονσόλα της οικογένειας 3DS με το μη τροποποιημένο firmware
* Την έκδοση 1.3 του [boot9strap-ntr](https://github.com/SciresM/boot9strap/releases/download/1.3/boot9strap-1.3-ntr.zip) (απευθείας λήψη)
* Την πιο πρόσφατη έκδοση του [ntrboot_flasher](https://github.com/ntrteam/ntrboot_flasher/releases/latest) (`ntrboot_flasher.firm`)

### Οδηγίες

#### Ενότητα I - Προετοιμασία

1. Απενεργοποιήστε **το 3DS προέλευσης**
1. Εισαγάγετε την κάρτα SD **του 3DS προέλευσης** στον υπολογιστή σας
1. Δημιουργήστε έναν φάκελο με το όνομα `ntrboot` στη ρίζα της κάρτας SD σας
1. Αντιγράψτε τα `boot9strap_ntr.firm` και `boot9strap_ntr.firm.sha` από το αρχείο `.zip` του boot9strap ntr στον φάκελο `/ntrboot/` της κάρτας SD σας
1. Αντιγράψτε το `ntrboot_flasher.firm` στον φάκελο `/luma/payloads/` της κάρτας SD **του 3DS προέλευσης**
1. Εισαγάγετε την κάρτα SD **του 3DS προέλευσης** ξανά στο **3DS προέλευσης**
1. Εισαγάγετε τη, συμβατή με ntrboot, flashcart για DS/DSi στο **3DS προέλευσης**

#### Ενότητα II - Φόρτωση του ntrboot

1. Εκκινήστε το chainloader του Luma3DS κρατώντας πατημένο το (Start) κατά την ενεργοποίηση **του 3DS προέλευσης**
1. Επιλέξτε «ntrboot_flasher»
1. Διαβάστε την προειδοποίηση στην κόκκινη οθόνη
1. Πατήστε το (A) για να συνεχίσετε
1. Επιλέξτε τη flashcart σας
    + Εάν δεν βλέπετε τη flashcart σας στη λίστα που βρίσκεται στο επάνω μέρος, διαβάστε την κάτω οθόνη για περισσότερες πληροφορίες σχετικά με την κάθε επιλογή
1. Επιλέξτε «Dump Flash»
1. Περιμένετε μέχρι να ολοκληρωθεί η διαδικασία
1. Πατήστε το (A) για να συνεχίσετε
1. Πατήστε το (A) για να επιστρέψετε στο κύριο μενού
1. Επιλέξτε «Inject Ntrboot»
1. Πατήστε το (Α) για να εκτελεστεί η εντολή «retail unit ntrboot»
1. Περιμένετε μέχρι να ολοκληρωθεί η διαδικασία
1. Πατήστε το (A) για να επιστρέψετε στο κύριο μενού
1. Πατήστε το (B) για να απενεργοποιήσετε **το 3DS προέλευσης**

___

### Συνέχεια στην [Εγκατάσταση του boot9strap (ntrboot)](installing-boot9strap-(ntrboot))
{: .notice--primary}
