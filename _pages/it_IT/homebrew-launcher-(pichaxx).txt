---
title: "Homebrew Launcher (PicHaxx)"
---

{% include toc title="Indice" %}

<details>
<summary><em>Dettagli Tecnici (opzionale)</em></summary>
Questo metodo usa Seedminer per servirsi ulteriormente del tuo file <code>movable.sed</code> e scrivere un file di salvataggio personalizzato per Pokémon Picross, che può essere utilizzato con unSAFE_MODE (tramite Homebrew Launcher) per avviare SafeB9SInstaller. Per informazioni su PicHaxx stesso, consulta <a href="https://github.com/zoogie/pichaxx">questa pagina</a>.
</details>
{: .notice--info}

### Note di Compatibilità

Queste istruzioni funzionano su console americane, europee e giapponesi, indicate rispettivamente dalle lettere U, E o J dopo la versione del sistema operativo.

Avrai bisogno di un Nintendo Network ID per scaricare Pokémon Picross.

Questo processo sovrascriverà il tuo file di salvataggio per Pokémon Picross, se ne hai uno. Se desideri conservare i tuoi dati di gioco Pokémon Picross, dovresti fare un backup del tuo file `00000001.sav` prima di sovrascriverlo.
{: .notice--warning}

### Cosa serve

* Il gioco "Pokémon Picross" (gratis su eShop) installato nella tua console
  + Puoi scansionare [questo codice QR](http://api.qrserver.com/v1/create-qr-code/?color=000000&bgcolor=FFFFFF&data=ESHOP://50010000037815&margin=0&qzone=1&size=400x400&ecc=L) con la Camera Nintendo 3DS per accedere direttamente all'applicazione eShop
  + La scheda SD deve essere inserita nella console per poter installare Pokémon Picross
* Il tuo file `movable.sed` dalla sezione [Seedminer](seedminer)
* L'ultima versione di [Luma3DS](https://github.com/LumaTeam/Luma3DS/releases/latest) (il file `.zip` di Luma3DS)
* L'ultima versione di [unSAFE_MODE](https://github.com/zoogie/unSAFE_MODE/releases/latest) (il file RELEASE `.zip`)

### Istruzioni

#### Sezione I - Preparazione

In questa sezione copierai alcuni dei file che verranno utilizzati per avviare l'Homebrew Launcher.

1. Inserisci la scheda SD nel tuo computer
1. Copia i file `boot.firm` e `boot.3dsx` dall'archivio `.zip` di Luma3DS nella directory principale della tua scheda SD
  + La directory principale della scheda SD è la cartella della tua scheda SD in cui è possibile visualizzare la cartella Nintendo 3DS, ma non il suo interno
1. Crea una cartella chiamata `3ds` nella directory principale della tua scheda SD
1. Copia la cartella `slotTool` dall'archivio `.zip` di unSAFE_MODE nella cartella `3ds` della tua scheda SD
1. Copia il payload otherapp adatto alla tua regionalità/versione dalla cartella `otherapps_with_CfgS` dell'archivio `.zip` di unSAFE_MODE nella directory principale della tua scheda SD e rinominalo in `otherapp.bin`

![]({{ "/images/screenshots/hblpichaxx-root-layout.png" | absolute_url }})
{: .notice--info}

![]({{ "/images/screenshots/slottool-folder.png" | absolute_url }})
{: .notice--info}


#### Sezione II - PicHaxx

In questa sezione creerai un file di salvataggio modificato per Pokémon Picross che, una volta utilizzato, caricherà l'Homebrew Launcher nella tua console.

1. Apri [il sito di PicHaxx Injector](https://3dstools.nhnarwhal.com/#/pichaxx) sul tuo computer
1. Seleziona il tuo file `movable.sed`
1. Seleziona "Build and Download"
1. Attendi il termine del processo
1. Nella tua scheda SD, entra nella cartella `Nintendo 3DS` -> `<ID0>` -> `<ID1>` -> `title` -> `00040000` -> `0017c100` -> `data`
  + Questo `<ID0>` sarà lo stesso che hai utilizzato in [Seedminer](seedminer)
  + `<ID1>` è una cartella dal nome lungo 32 caratteri all'interno di `<ID0>`
1. Copia il file `00000001.sav` appena scaricato nella cartella `data` della tua scheda SD
  + Sovrascrivi il salvataggio precedente quando richiesto

    ![]({{ "/images/screenshots/pichaxx-save-location.png" | absolute_url }})
    {: .notice--info}
	
1. Reinserisci la scheda SD nella tua console
1. Accendi la console
1. Avvia "Pokémon Picross"
1. Se l'exploit ha avuto successo, la tua console avrà avviato l'Homebrew Launcher
  + Se ottieni un messaggio di errore, [segui questa guida per risolvere il problema](troubleshooting#homebrew-launcher-pichaxx)

___

### Prosegui con l'[Installazione di boot9strap (HBL-USM)](installing-boot9strap-(hbl-usm))
{: .notice--primary}
